---
layout: post
author: {{site.author}}
title: "Il piacere e il dolore"
date: 2017-11-11
meta: "Ricercare il piacere e rifuggire il dolore"
cover:
 img: 17_pp.jpg
 imgw: 17_pp_m.jpg
 alt: "Il piacere e il dolore"
tags:
  piacere
  dolore
---
La vita si sostiene e si preserva ricercando il piacere e rifuggendo il dolore. Quando la ricerca del piacere e la paura di una punizione o una frustrazione si verificano allo stesso momento, si genera ansia.

Ci apriamo al piacere, spalanchiamo le nostre braccia nell'abbraccio e le protendiamo in avanti per afferrare: attraverso questa gestualità ci apriamo al mondo e agli altri.

La ricerca del piacere, uno dei sistemi primari del cervello mediato dalla Dopamina (DA), è essa stessa fonte di piacere. Questo perché all'inizio il piacere non è associato all'oggetto, ma è frutto dei circuiti neuronali precablati, nel tronco encefalico e nel mesencefalo, a partire dal VTA, ipotalamo e NAcc. Solo dopo, tramite l'apprendimento, si associa il piacere all'oggetto. In pratica all'inizio il piacere è un salvadanaio vuoto (il circuito cerebrale), che viene nel tempo (apprendimento) riempito di monete (oggetti del desiderio). A partire dal cuore un flusso di carica energetica, tramite il sangue, si diffonde in periferia per essere scaricato. In generale, ciò consente di alzare il pH dell'organismo e prevenire infiammazione e acidosi.

Nella testa, il sistema cranio-sacrale è libero da disfunzioni osteopatiche, gli organi di senso sono attivi, gli occhi della persona sono vivi ed espressivi, le capacità intellettuali e la concentrazione sono ottime, la qualità del sonno è buona o ottima. Negli arti superiori e inferiori la gestualità è libera e adeguata agli stimoli, con le braccia afferriamo il piacere e con le gambe siamo ben radicati al suolo, cioè la realtà può essere percepita correttamente. Il corpo si espande, e i movimenti esprimono pienamente il piacere attraverso la libertà di movimento, quello che si può chiamare il gesto giusto.

Di contro, rifuggiamo il dolore e pur di evitarlo ci chiudiamo al mondo e agli altri. Anche il corpo si ritrae, la libertà di movimento viene meno e si instaura un certo adattamento dinamico-posturale difensivo. Il flusso energetico centrale del cuore è ostacolato.

Così come la mente rinuncia a una pulsione di piacere, allo stesso modo il corpo perde parte della sua liberà di movimento, a partire dai liquidi, sangue, linfa, liquor cefalo-rachidiano, liquidi interstiziali e intracellulari, per arrivare al sistema muscolo-scheletrico e viscerale; una parte o la totalità della periferia non può essere raggiunta da un flusso adeguato, va in blocco osteopatico e appare il sintomo. Il pH si abbassa, l'organismo va in acidosi e questo inquina gradualmente l'ambiente cellulare, attivando eccessivamente la risposta immunitaria e causando infiammazione cronica sistemica e neuro-infiammazione.

Il capo scarico blocca in disfunzione osteopatica il sistema cranio-sacrale, ci da uno sguardo spento e un colorito pallido o tendente al grigio, dormiamo male o peggio, facciamo sogni agitati o incubi che ci risvegliano più volte durante la notte, ci sentiamo spossati e scarichi, e questo conduce ad essere più irascibili e ad avere meno controllo sulle nostre reazioni emotive, non riusciamo a concentrarci.

Sulla struttura, tale situazione spalanca le porte a molti possibili sintomi: disturbi dell' occlusione e dell'ATM, gengiviti e infiammazioni del cavo orale frequenti, cefalea o emicrania, otiti, sinusiti e riniti frequenti, capogiri e sensazione di instabilità. Le braccia non afferrano più, non si aprono al piacere e al mondo come prima; la conseguenza di questa perdita di movimento è la rigidità del dorso e del collo, spesso è presente la classica gobbetta alla base del collo, nelle donne molto più che negli uomini. Sono molto frequenti anche tachicardia e sensazione di non riuscire a respirare profondamente. Possono esserci formicolii che si irradiano fino alle dita delle mani. Inoltre abbiamo tutto il corteo di patologie della spalla e del gomito, come le periartriti scapolo-omerali o le epicondiliti.

Il diaframma è in disfunzione osteopatica e interferisce negativamente sulla massa viscerale sottostante. Nell'addome abbiamo i sintomi legati alla digestione e al transito intestinale, per cui gastriti, esofagiti da reflusso e bruciori retrosternali, digestione lenta e addome gonfio, possono verificarsi carenze per malassorbimento di aminoacidi essenziali come il triptofano, che serve per fabbricare la serotonina, o la fenilalanina, per la produzione di dopamina, tirosina e catecolamine. Si può soffrire di calcoli renali o biliari. Va sottolineato il fatto che tutti i disturbi intestinali corrispondono a scompensi del sistema immunitario, per cui infezioni ricorrenti, asma, allergie e intolleranze, dermatiti atopiche, seborroiche o da contatto, malattie autoimmuni, infiammazioni croniche e neuro-infiammazione, sono altrettanto frequenti.

Sotto l'addome, troviamo gli organi del piccolo bacino, vescica-utero-retto nella donna e vescica-prostata-retto nell'uomo. Anche qui il blocco del diaframma fa sentire la sua influenza: nelle donne sono frequentissimi i dolori e i disturbi del ciclo mestruale, cisti ovariche, tantissime donne soffrono di cistiti e infezioni ricorrenti. Frequentissimi anche stitichezza o alvo irregolare.

L'altro elemento importante del piccolo bacino è l'osso sacro, seconda metà del sistema cranio sacrale: anch'esso è in disfunzione osteopatica. La curiosità è che cranio e sacro si influenzano l'un l'altro in modo diretto, e spesso riproducono la stessa disfunzione osteopatica. Infine, il blocco osteopatico del diaframma ci impedisce di essere ben radicati a terra per il tramite delle gambe, siamo "tra le nuvole", abbiamo scarso controllo sulla nostra emotività. Le classiche distorsioni alla caviglia sono frequenti, così come le cadute e la sensazione di instabilità. Un disturbo frequente che può svilupparsi negli anni è l'alluce valgo, frequenti sono crampi e fasciti plantari, crampi alle gambe, disturbi della circolazione. Sentiamo le nostre gambe pesanti e deboli, possono svilupparsi edemi. Si tratta come sempre di automatismi emotivi, reazioni del corpo che agiscono al di là della nostra volontà e di cui non abbiamo coscienza e controllo. Per evitare l'ansia, l'organismo inibisce la pulsione alla base del conflitto; in questo modo si evita il dolore, ma al tempo stesso rinuncia a una fetta di piacere. Questo si verifica fin dalla prima infanzia, nel rapporto coi genitori.

Ogni neonato, in base agli stimoli ricevuti, forma gradualmente una propria immagine del mondo, e al suo interno un'immagine di se; quest'ultima decide quali pulsioni sono consentite e quali no. In altre parole, l'immagine del mondo e di se costituiscono la realtà soggettiva dell'individuo. Maggiore è lo stato di equilibrio e piacere, maggiore è la sovrapposizione tra realtà primaria (oggettiva) e secondaria (soggettiva), mentre il dolore agisce al contrario, distorce la realtà per creare un'immagine di se distante dal reale, ma necessaria per evitare la sofferenza.

Quando siamo nel piacere, la carica proveniente dal cuore può essere scaricata adeguatamente in periferia, in un rapporto di equilibrio costante. Nel dolore invece la carica iniziale non può essere del tutto scaricata in periferia, il corpo non può muoversi liberamente. Pertanto siamo obbligati ad abbassare anche la carica centrale; se rimanesse potente, creerebbe un surplus, e riuscirebbe di tanto in tanto ad inondare improvvisamente la periferia per breve tempo, causando una percezione istantanea ed intensa della propria condizione oggettiva e quindi una sofferenza troppo grande. Siamo emotivamente e fisicamente inibiti.

È facile capire come la fonte di piacere per il bambino sia costituita principalmente dalla madre, e come tutto ciò che influisce negativamente in questo rapporto, generi inevitabilmente conflitto. Per esempio, il rifiuto del bambino da parte della madre, o la sua assenza, genera nel bambino il terrore di non poter essere accudito, nutrito e amato, pertanto, l'unica soluzione per fronteggiare una realtà insostenibile, è quella di inibire qualunque pulsione e la ricerca di qualunque piacere. Nessun flusso energetico, a partire dal cuore, può arrivare in periferia, pertanto il corpo e la mente saranno dissociati.

Un altro elemento profondamente disturbante è la deprivazione, che può scaturire per esempio dall'allattamento assente o inadeguato. Il bambino sarà obbligato ad inibire non solo l' impulso alla suzione, ma anche la ricerca del seno caldo e gli odori associati, il sapore del latte materno, le braccia della madre che lo avvolgono sostenendolo, proteggendolo e scaldandolo, le carezze, gli sguardi e i sorrisi che vengono sempre dispensati dalle madri in momenti come questo. Il flusso energetico centrale raggiunge solo in parte la periferia. Altri elementi perturbanti sono la rigidità, la negazione e la remissività. Determinano quanta energia può raggiungere i distretti periferici, ognuno in modo e misura diversa, e possono tutti essere presenti in maniera più o meno sfumata, costituendo nell'insieme un profilo caratteriale dell'individuo; sostengono e rinforzano l' immagine di se, a danno della libertà emozionale e fisica. Col tempo, la causa del conflitto viene rimossa, e la persona non è consapevole delle proprie fissazioni, tanto sul piano fisico, quanto su quello emozionale. [Il mito della caverna][mito] di Platone racconta egregiamente tutto questo.

Lo scopo della terapia osteopatica è dare la possibilità all'individuo di liberarsi dalle proprie catene (fissazioni osteopatiche) e uscire dalla caverna (vivere nella realtà oggettiva).

[mito]: https://it.wikipedia.org/wiki/Mito_della_caverna
